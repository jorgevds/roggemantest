<!DOCTYPE html>
<html lang="en">
  <head>
    <title>Roggeman: Vind het M.J.Q. zijn tweede adem?</title>
    <meta name="viewport" content="width=device-width, initial-scale=1.0" />
    <link rel="stylesheet" href="./style.css" />
    <!-- <link href="google-font" rel="stylesheet" /> -->
    <script src="./script.js"></script>
  </head>

  <body>
    <header></header>
    <main>
      <section>
        <h1 class="title">Vind het M.J.Q. zijn tweede adem?</h1>
        <h2 class="title">Willy Roggeman</h2>
        <figure class="hero">
          <img src="./opus-magnum.jpeg" />
          <figcaption>
            Het Modern Jazz Quartet tijdens zijn optreden in oktober 1961 te
            Amsterdam. V.l.n.r. John Lewis (piano), Percy Heath (bas), Connie
            Kay (drums) en Milt Jackson (vibrafoon).
          </figcaption>
        </figure>
        <article>
          <p>
            De leden van het Modern Jazz Quartet die hun zoveelste Europese
            tournee maken, vieren
            <span
              data-tooltip="Het artikel verschijnt in 1964. Het Modern Jazz Quartet werd inderdaad opgericht in 1952."
              class="tooltip"
            >
              dit jaar
            </span>
            het twaalfjarig bestaan van de groep. In jazzmilieus is dat
            uitzonderlijk. Allerlei factoren – en meer dan wij in Europa
            vermoeden economische – dwingen musici tot een ambulante
            levenswijze, zodat solide groepen zelden langer dan een paar jaren
            zonder wijzigingen op het podium blijven. Men kan het zwevend houden
            van een combo als een positief verschijnsel interpreteren. Niets is
            immers zo funest in jazz als het gewoonteproces. Musici die op
            elkaar ingespeeld geraken, kunnen hun realisaties nuanceren, indien
            hun sensibiliteit in dezelfde richting georiënteerd ligt, maar
            tegelijkertijd met deze oppuntstelling en het wederzijds begrip,
            tegelijk met de formele perfectie en de flair voor nuancering, kan
            de stagnatie dreigen.
          </p>
        </article>
        <article>
          <p>
            Jazz, heb ik vroeger reeds geschreven, is de expressie van een
            <span
              data-tooltip="De verwijzing is naar de openingszin van het eerste hoofdstuk (‘Nota’s tot een pyschologie van de jazz’) van De adem van de jazz, Roggemans eerste boekpublicatie: ‘Jazz is de muzikale expressie van een psychisch moment.’ (1961, 5)"
              class="tooltip"
            >
              psychisch moment.
            </span>
            Jazz is een steeds opnieuw beginnen, een voortdurende tabula rasa,
            het telkens weer oog in oog komen te staan met het niets om door de
            improvisatie van het ogenblik dit niets onder de voet te lopen, stuk
            te maken of op te heffen. Het gewoonteproces, de erosiewerking van
            de tijd en de herhaling kunnen vanaf een zeker ogenblik moeilijk nog
            begunstigend genoemd worden in dit artistiek proces. Vandaar de
            beweeglijkheid op het jazzpodium, het verplaatsen van de
            schaakstukken, het zoeken naar nieuwe spanningen om de waarde van de
            ontspanning te vergroten.
          </p>
        </article>
        <article>
          <p>
            Deze vervangingen hebben zich in de bezetting van het M.J.Q. niet
            voorgedaan. Nauwkeuriger: bijna niet voorgedaan. Want het is
            onloochenbaar dat de vervanging van Kenny Clarke door Connie Kay
            sedert februari 1955 van beslissende aard is
            <span
              data-tooltip="Kenny Clarke (1914-1985) was de oorspronkelijke slagwerker van de groep. In 1955 werd hij vervangen voor Connie Kay (Conrad Henry Kirnon (1927-1994)), die voordien onder meer bij het kwintet van Lester Young (1909-1959) drums speelde. "
              class="tooltip"
            >
              geweest.
            </span>
            Men zal niet uit het oog verliezen dat het M.J.Q. in zijn eerste
            stadium gewoon The Quartet heette en in feite de groep van
            vibrafonist Milt Jackson
            <span
              data-tooltip="Tussen 1946 en 1948 vormden een aantal leden van de groep (pianist John Lewis (1921-2001), vibrafonist Milt Jackson (1923-1999) en slagwerker Kenny Clarke) de ritmesectie van de ‘big band’ van Dizzy Gillespie (1917-1993). In 1951 maakten ze met bassist Ray Brown (1926-2002) een opname als ‘The Milt Jackson Quartet’. Toen Brown vervangen werd door Percy Heath (1923-2005) was de eerste bezetting van The Modern Jazz Quartet een feit. "
              class="tooltip"
            >
              was.
            </span>
            Tussen 1953 en 1955 is het door de cohesie en de creatieve
            mogelijkheden van de groep
            <span
              data-tooltip="Pianist John Lewis (1921-2001) was het muzikale brein achter het Modern Jazz Quartet. Hij speelde voordien ook op platen van Charlie Parker (1920-1955) en Lester Young (1909-1959) en is eveneens te horen op een aantal tracks van The Birth of the Cool  van Miles Davis ( 1926-1991), opgenomen in 1949-1950, uitgebracht in 1957. Lewis’ interesse in en kennis van barokmuziek is bepalend geweest voor de eigenheid en de ontwikkeling van het MJQ."
              class="tooltip"
            >
              John Lewis
            </span>
            duidelijk geworden dat het M.J.Q. niet alleen een ideale
            improvisatiebezetting had doch bovendien voor hem de bodem kon
            worden waarin zijn talenten als arrangeur en componist vruchtbaar
            zouden worden. Het muzikaal directeurschap is overgegaan in de
            handen van deze evenwichtige, gecultiveerde musicus. Zonder gevaar
            oneerlijk te worden tegenover Milt Jackson mag men er dadelijk aan
            toevoegen dat de uitbouw van het kwartet, de ‘sound’, het evenwicht,
            het maatvolle en proportionele, kortom de esthetische standing van
            de groep te danken is aan de inzichten van de pianist. Zonder John
            Lewis en mèt Milt Jackson zou het kwartet een psychologisch boeiende
            moderne bluescombo geworden én gebleven zijn, maar toppunten in de
            jazzrealisaties als
            <span
              data-tooltip="Compositie die Lewis maakte in 1954 naar aanleiding van het overlijden van zijn vriend, de Belgische jazz-gitarist Django Reinhardt (1910-1953). Een eerste opname verschijnt op The Modern Jazz Quartet, vol. 2 (1955)."
              class="tooltip"
            >
              ‘Django’,
            </span>
            <span
              data-tooltip="Compositie van Ray Brown, uitgebracht op de LP Pyramid (1960), waar ook een versie van ‘Django’ op staat."
              class="tooltip"
            >
              ‘Pyramid,
            </span>
            of
            <span
              data-tooltip="Compositie van John Lewis die deel uitmaakt van The Modern Jazz Quartet Plays No Sun in Venice (1958), de soundtrack bij de film Sait-on jamais (1957) van Roger Vadim (1928-2000)."
              class="tooltip"
            >
              ‘Cortege’
            </span>
            lagen nooit in het verschiet.
          </p>
        </article>
        <article>
          <p>
            Het deed verrassend positief aan dat het MJ.Q. modificaties durfde
            aanbrengen aan de eigen nummers en dat de musici veel belang bleven
            hechten aan het psychisch moment, aan de improvisatie.
          </p>
        </article>
        <article>
          <p>
            De tweede fase kan de ‘Concorde-Versailles’-fase genoemd worden. C.
            Kay loste K. Clarke af en volgde nauwgezet de intenties van John
            Lewis. De definitieve sound van de groep – kamermuziek van vier
            percutante instrumenten, frisheid, koelte, geen enkele blazer – en
            de structurele potentie werden voelbaar. De Parijse fugato’s van
            Lewis werden geregistreerd:
            <span
              data-tooltip="Compositie van John Lewis die op het album Concorde (1955) staat, het eerste waar Kay op speelt."
              class="tooltip"
            >
              ‘Concorde’,
            </span>
            <span
              data-tooltip="Compositie van John Lewis die op het album Versailles (1956) staat."
              class="tooltip"
            >
              ‘Versailles’,
            </span>
            <span
              data-tooltip="Compositie van John Lewis die terug te vinden is op het live-album The Modern Jazz Quartet at Music Inn (1956)."
              class="tooltip"
            >
              ‘Morning in Paris’.
            </span>
            De voorliefde voor een optimistische, tintelende, maatvolle muziek
            met de verticale structuur van de 18e eeuw stond vast. Maar in
            dezelfde periode bleven de albums klassieke, en zinderende
            jazzthemata bevatten –
            <span
              data-tooltip="Compositie van Dizzy Gillespie die op Fontessa (1956) staat."
              class="tooltip"
            >
              ‘Woodyn You’,
            </span>
            <span
              data-tooltip="Terug te vinden op Concorde (1955)."
              class="tooltip"
            >
              ‘I’ll remember April’
            </span>
            – evenals de blues waarin Milt Jackson zich volledig kon uitleven:
            <span
              data-tooltip="Compositie van Milt Jackson die terug te vinden is op Concorde (1955)."
              class="tooltip"
            >
              ‘Ralph’s New Blues’,
            </span>
            <span
              data-tooltip="Compositie van Milt Jackson die terug te vinden is op Fontessa (1956)."
              class="tooltip"
            >
              ‘Bluesology’
            </span>
            en
            <span
              data-tooltip="Compositie van Milt Jackson op The Modern Jazz Quartet (1957)."
              class="tooltip"
            >
              ‘Bag’s Groove’.
            </span>
          </p>
        </article>
        <article>
          <p>
            De compositorische ambities van John Lewis vonden vervolgens meer
            ruimte in bredere concertwerken van het type
            <span
              data-tooltip="Titeltrack van het album Fontessa (1956)."
              class="tooltip"
            >
              ‘Fontessa’
            </span>
            en
            <span
              data-tooltip="Compositie van John Lewis die terug te vinden is op The Modern Jazz Quartet at Music Inn, Vol. 2 (1958), een live-album waarop Sonny Rollins op twee tracks meespeelt."
              class="tooltip"
            >
              ‘Midsummer’.
            </span>
            En hier begon de kritiek. De comedia dell Arte ging Lewis fascineren
            en een transpositie naar de vroegere Europese perioden beïnvloedde
            de conceptie. In
            <span
              data-tooltip="The Comedy is een album dat in 1962 uitkwam. Verschillende tracks dragen de namen van personages uit de Italiaanse ‘commedia dell’arte’-traditie."
              class="tooltip"
            >
              ‘The Comedy’
            </span>
            zou deze strekking haar hoogtepunt bereiken. Vanuit jazzistiek
            oogpunt het laagste punt voor het kwartet dat geïntoxiceerd was door
            de
            <span
              data-tooltip="‘Third stream’ is een term die afkomstig is van de Amerikaanse musicoloog Gunther Schuller (1925-2015) die er de combinatie van jazz en klassieke muziek onder verstaat."
              class="tooltip"
            >
              third stream experimenten.
            </span>
          </p>
        </article>
        <article>
          <p>
            Het lag voor de hand dat John Lewis uitstekende balletmuziek zou
            schrijven
            <span
              data-tooltip="Door John Lewis gecomponeerde balletmuziek die uitgebracht wordt in 1961."
              class="tooltip"
            >
              (‘Original Sin’)
            </span>
            en eveneens in de filmmuziek met de gewone sleur zou breken. De
            Franse cineast Roger Vadim inviteerde het M.J.Q. voor het
            geluidsspoor van ‘Sait-on jamais’, een prent in het Venetiaanse
            kader die volledig paste bij de aspiraties van
            <span
              data-tooltip=" No Sun in Venice is de Engelse titel van Sait-on jamais."
              class="tooltip"
            >
              John Lewis.
            </span>
          </p>
        </article>
        <article>
          <p>
            De Italiaanse beïnvloeding, de concertante stukken en de fugato’s
            hebben slechts zelden de jazzambities van het kwartet verstikt. Het
            repertoire der Europese tournee in 1958 bestond voor de helft uit
            werk van Charlie Parker, en in 1961, toen Ornette Coleman het
            centrum van oplaaiende discussies was, aarzelde het kwartet niet om
            een bewerking van
            <span
              data-tooltip="Compositie van Ornette Coleman, uitgebracht op de LP Lonely Woman (1962)."
              class="tooltip"
            >
              ‘Lonely Woman’
            </span>
            uit te voeren, waarin een meesterlijke bassolo van Percy Heath de
            aandacht opeiste. Op die manier bewees John Lewis eer aan grote
            voorgangers en interessante vernieuwers.
          </p>
        </article>
        <article>
          <p>
            Na ‘The Comedy’ was het M.J.Q. zijn jazzpubliek een heropstanding
            schuldig. De Europese concerten anno 1964 geven de indruk dat de
            groep zijn ‘tweede adem’ (Denis Lemery) gevonden heeft. Een volledig
            nieuw repertorium waarin
            <span
              data-tooltip="Titeltrack (compositie van Lewis) van album uit 1963."
              class="tooltip"
            >
              ‘The Sheriff’
            </span>
            en een ‘Swing low, sweet Chariot’ op hoog niveau opvallen, en
            rechtstreekser aanleunen bij
            <span
              data-tooltip="In 1973 brengt het Modern Jazz Quartet Blues on Bach uit, waarop onder meer 5 arrangementen van Lewis naar Bach staan."
              class="tooltip"
            >
              Bach
            </span>
            en een niet overdadig gebruik van Zuidamerikaanse ritmes zijn
            duidelijk. De gastartiest Laurindo d’Almeida kan zich door de aard
            van zijn instrument – de klassieke gitaar – gemakkelijker in het
            kwartet inschakelen dan zijn gelegenheidsvoorgangers
            <span
              data-tooltip="Van deze opnames (28 april 1964) bestaat film-footage (Jazz on the Screen). Laurindo Almeida (1917-1995) was een van oorsprong Braziliaans componist en gitarist die de bossa nova populair maakte in de VS, mede door zijn werk als componist van soundtracks in Hollywood. De verwijzing naar Giuffre en Rollins is naar de gastmuzikanten Jimmy Giuffre (1921-2008) (klarinet) en Sonny Rollins (°1930) (saxofoon) die op respectievelijk The Modern Jazz Quartet at Music Inn (1956) en The Modern Jazz Quartet at Music Inn, Vol. 2 (1958) meespelen."
              class="tooltip"
            >
              Giuffre en Rollins.
            </span>
          </p>
        </article>
        <h3 class="title">
          Oorspronkelijke publicatie: <i>Kunst van nu - juni 1964 - pagina 7</i>
        </h3>
        <h3 class="title">
          Latere publicaties: Hoofdstuk ‘Zes’ in deel II van
          <i>Jazzologie 1940-1965</i>, pagina’s 158-162.
        </h3>
      </section>
    </main>
    <footer></footer>
  </body>
</html>
